लखनउः ‘गुंडा’ संबोधित किये जाने पर समाजवादी पाटी की आपत्तियों के बाद बसपा सुप्रीमो मायावती ने आज प्रतिद्वन्द्वी सपा के नेताओं को ‘आतंकी तत्व’ करार दिया और उत्तरप्रदेश में राष्ट्रपति शासन लगाने की मांग की.
मायावती ने उत्तर प्रदेश में सपा सरकार के कार्यकाल में जंगलराज होने और हर स्तर पर सूबे की बदहाली का आरोप लगाते हुए कहा कि सपा के गुंडों का शासन चल रहा है. सपा के लोगों के उनके चित्रण की सत्तारुढ पार्टी की निंदा से अप्रभावित बसपा सुप्रीमो ने संवाददाताओं से कहा कि सत्ता में आने वह सपा के ‘गुंडो’ से सख्ती से निपटेंगी.
प्रदेश के लोक निर्माण विभाग के मंत्री शिवपाल सिंह यादव की ओर से सपा के लोगों को ‘गुंडा’ बताने की मायावती की टिप्पणी पर आपत्ति व्यक्त किये जाने का जिक्र करते हुए मायावती ने कहा कि अब से वह इन्हें ‘अनियंत्रित और आतंक फैलाने वाला तत्व’ कहेंगी.
उन्होंने दावा किया कि ऐसे तत्व राज्य के खराब कानून एवं व्यवस्था की स्थिति के लिए जिम्मेदार हैं. स्थिति ऐसी आ गई है कि सपा में अच्छे और भले लोग भी इनका निशाना बन रहे हैं. बसपा सुप्रीमो ने कहा कि जब उनकी पार्टी सत्ता में आयेगी तब ऐसे तत्वों से कानून के तहत इतनी सख्ती से निपटेगी कि उन्हें ऐसा काम करने से पहले दो बार सोचना पड़ेगा.
मायावती ने पार्टी के प्रदेश कार्यालय में संवाददाताओं से कहा ‘‘सपा की एक साल पुरानी सरकार के कार्यकाल में पूरे प्रदेश में हर स्तर पर कानून के स्थान पर पूरे तौर से जंगलराज चल रहा है. यहां सपा के गुंडों और बदमाशों का शासन है. हालात यह हैं कि सरकार के कामकाज को लेकर बीच-बीच में अदालत को दखल देना पड़ रहा है.’’
बसपा अध्यक्ष ने कहा ‘‘ऐसे हालात में राज्यपाल को अपनी संवैधानिक जिम्मेदारी निभाते हुए केंद्र को सही रिपोर्ट भेजकर राज्य में राष्ट्रपति शासन लागू करने की सिफारिश करनी चाहिये. वरना अगले चार साल में प्रदेश की जनता और संवैधानिक स्थिति का बुरा हाल हो जाएगा. मैं राज्यपाल से फिर इस मामले में हस्तक्षेप की अपील करती हूं. वरना जनता राज्यपाल को भी कभी माफ नहीं करेगी.’’
मायावती ने कहा ‘‘ जब तक उत्तर प्रदेश के राज्यपाल और केंद्र सरकार अपने अधिकारों का समय से सही इस्तेमाल करके यहां राष्ट्रपति शासन लागू नहीं कर देते हैं तब तक हमारी पार्टी अपनी इस मांग को लगातार दोहराती रहेगी.’’ किसी का नाम लिये बगैर बसपा सुप्रीमो ने कहा ‘‘प्रदेश के कुछ वरिष्ठ मंत्रियों को मेरे द्वारा सपा के बिगड़ैल नेताओं और कार्यकर्ताओं को गुंडा-बदमाश कहना अच्छा नहीं लग रहा है. अब मैं सपा के गुंडों और बदमाशों के लिये बेलगाम और दहशतगर्द लफ्ज इस्तेमाल करुंगी. शायद वे शब्द उन्हें ज्यादा अच्छे लगेंगे.
उन्होंने कहा ‘‘उत्तर प्रदेश में जब से सपा सरकार बनी है तब से अब तक यहां सपा के बेलगाम और दहशतगर्द लोगों और हर स्तर पर बड़े पैमाने पर पनपे बड़े-बड़े अराजक तत्वों और माफियाओं का राज चल रहा है. इसी कारण हत्या, बलात्कार, साम्प्रदायिक तनाव, फिरौती तथा अपहरण की वारदात चरम पर है. हालात इतने खराब हो चुके हैं कि सपा में रह रहे शरीफ लोग भी इन तत्वों के आतंक से डरकर बड़े पैमाने पर शिकार हो रहे हैं.’’
त्रिशूर, केरल: कांग्रेस उपाध्यक्ष राहुल गांधी ने मंगलवार को कहा कि राजनीतिक पार्टियों को लोकसभा और विधानसभा चुनावों के लिये उम्मीदवार चुनते समय मतदाताओं की राय को जगह देनी चाहिये. यह कहते हुये कि उनका लक्ष्य कांग्रेस को सभी तक सुलभ बनाना है, राहुल ने कहा कि उत्तरप्रदेश जैसे कुछ राज्यों में एक ही आदमी सारे उम्मीदवारों के नाम तय करता है.
केरल में विकेंद्रीकरण और स्थानीय निकाय के जरिये विकास को समझने यहां आये राहुल गांधी ने एक ग्राम सभा को संबोधित किया. उन्होंने स्थानीय निकाय के अधिकारियों और सदस्यों के लिये प्रशिक्षण कार्यक्रम चलाने वाले केरल स्थानीय प्रशासन संस्थान :केआईएलए: में एक कार्यशाला में शिरकत की.
अदत ग्राम पंचायत में एक ग्रामसभा में उन्होंने कहा, ‘‘ चुनाव से पहले आपके पास एक माकपा का उम्मीदवार और एक कांग्रेस का उम्मीदवार होता है..पर आप यह तय नहीं कर पाते कि कौन माकपा का उम्मीदवार बने और कौन कांग्रेस का.’’ उन्होंने कहा, ‘‘ एक राजनीतिक दल के लिये सबसे अहम बात है कि वह सभी की आवाज को सामने लाये. उत्तर प्रदेश जैसे राज्यों में चुनाव से पहले एक व्यक्ति ही उम्मीदवार तय करता है. राजनीतिक दलों को लोगों को बताना चाहिये कि उनके उम्मीदवार कौन हैं.’’
राहुल ने कहा, ‘‘राजनीतिक दलों की कई प्रक्रिया लोगों से छिपी हुयी होती हैं..यदि यह प्रक्रियाएं छिपी होंगी तो लोग कुछ भी बोल सकते हैं. लोगों को शक होगा अगर यह प्रकियाएं पारदर्शी नहीं होंगी.’’ कांग्रेस उपाध्यक्ष ने स्थानीय प्रशासन संस्थान में कहा, ‘‘विकेंद्रीकरण को प्रमुख सांगठनिक अवधारणा के तौर पर अपनाना चाहिए ताकि वे जमीनी स्तर पर जनाकांक्षाओं को अभिव्यक्त कर सकें.’’
भोपालः मध्यप्रदेश के आदिमजाति कल्याण मंत्री विजय शाह ने तीन दिन पहले झाबुआ में महिलाओं, विशेषकर मुख्यमंत्री शिवराज सिंह चौहान की पत्नी साधना सिंह के खिलाफ की गई अपनी कथित द्विअर्थी अभद्र टिप्पणी को लेकर इस्तीफा दे दिया जिसे राज्यपाल ने स्वीकर कर लिया है.
चौहान के करीब सूत्रों ने आज यहां बताया कि शाह ने आज तड़के मुख्यमंत्री शिवराज सिंह चौहान को अपना इस्तीफा सौंपा, जिसे उन्होंने राज्यपाल राम नरेश यादव को भेज दिया. राज्यपाल ने इसे स्वीकार कर लिया. प्रदेश के आदिवासी बहुल झाबुआ जिला मुख्यालय में तीन दिन पहले स्कूली ग्रीष्मकालीन शिविर में छात्रओं को संबोधित करते हुए मंत्री विजय शाह ने महिलाओं विशेषकर मुख्यमंत्री की पत्नी साधना सिंह को लेकर कथित अभद्र द्विअर्थी टिप्पणी की थी. मुख्यमंत्री निवास के सूत्रों ने बताया कि मंत्री शाह ने प्रदेश भाजपा अध्यक्ष सांसद नरेंद्र सिंह तोमर एवं संगठन महामंत्री अरविन्द मेनन के साथ मुख्यमंत्री निवास पहुंचकर चौहान को अपना इस्तीफा सौंप दिया. पार्टी सूत्रों के अनुसार मंत्री शाह बीती रात लगभग बारह बजे अध्यक्ष तोमर के निवास पर पहुंचे और वहां उन्होंने तोमर एवं संगठन महामंत्री मेनन को अपने बयान को लेकर सफाई दी. उन्होंने बताया कि तीनों के बीच लगभग दो घंटे चली मंत्रणा के बाद तोमर एवं मेनन के साथ मंत्री शाह रात दो बजे के आसपास मुख्यमंत्री निवास पहुंचे और चौहान के सामने भी अपने बयान को लेकर सफाई पेश की, लेकिन मुख्यमंत्री ने उनके बयान के लिए उनसे तत्काल इस्तीफा मांग लिया. मंत्री शाह ने भी आनन-फानन में मुख्यमंत्री निवास में ही अपना इस्तीफा लिखकर मुख्यमंत्री चौहान को सौंप दिया. शाह के विवादित बयान को लेकर प्रदेश के राजनीतिक गलियारों में दो दिन से काफी उबाल आया हुआ था. प्रदेश महिला कांग्रेस ने इसे लेकर कल कई स्थानों पर शाह का पुतला दहन कर उनका इस्तीफा मांगा था.
प्रदेश कांग्रेस अध्यक्ष सांसद कांतिलाल भूरिया एवं राज्य विधानसभा में विपक्ष के नेता अजय सिंह ने कल मण्डला में आयोजित एक रैली में शाह के बयान को महिलाओं का अपमान बताते हुए उनसे इस्तीफे की मांग की थी. वहीं, भोपाल में प्रदेश कांग्रेस मीडिया विभाग अध्यक्ष मानक अग्रवाल के नेतृत्व में पार्टी कार्यकर्ताओं ने साधना सिंह के सम्मान में कल प्रदर्शन कर भाजपा नेतृत्व के लिए असहज स्थिति पैदा करने का प्रयास किया था. दूसरी ओर, मंत्री शाह के बयान से भाजपा नेतृत्व भी खुश नहीं था और प्रदेश भाजपा अध्यक्ष तोमर ने कहा था कि पार्टी ने इसे गंभीरता से लिया है और उन्हें सफाई देने के लिए बुलाया है. शाह की सास की तबियत खराब होने और उनके वेंटिलेटर पर होने की वजह से वह कल देर रात भोपाल पहुंच सके.
मुंबईः शिवसेना ने आज भाजपा नेतृत्व से प्रधानमंत्री उम्मीदवार के मुद्दे पर अपना रुख स्पष्ट करने को कहा और इस संबंध में जल्द ही राजग की एक बैठक बुलाने की मांग की.
भाजपा के सहयोगी ने हालांकि गुजरात दंगों पर मोदी को पाक साफ करार दिया लेकिन कहा कि बिना विश्वास में लिये किसी को उम्मीदवार घोषित करने से भाजपा के साथ वर्षों से जुड़े दल अलग हो सकते हैं, जिसका परिणाम यह निकलेगा कि कुछ सीटों का नुकसान झेलना पड़ेगा. प्रधानमंत्री उम्मीदवार के मुद्दे पर भाजपा से अपना रुख स्पष्ट करने को कहते हुए पार्टी मुखपत्र ‘सामाना’ के एक संपादकीय में कहा गया है, ‘‘काफी भ्रम की स्थिति है..कई लोग उम्मीदवार हैं.’’ शिवसेना ने कहा है, ‘‘प्रधानमंत्री उम्मीदवार के मुद्दे पर राजग के भीतर तकरार है. राजनाथ सिंह, एल के आडवाणी और सुषमा स्वराज को इस पर बयान देना चाहिए और जल्द से जल्द राजग की बैठक बुलाकर भ्रम की स्थिति स्पष्ट करनी चाहिए. मोदी पर संपादकीय में कहा गया है कि साबरमती एक्सप्रेस अग्निकांड की प्रतिक्रिया में गोधरा दंगा हुआ. इसमें कहा गया है, ‘‘मोदी की जगह केशुभाई पटेल अथवा शंकरसिंह वाघेला भी होते तो इसी तरह की प्रतिक्रिया होती.’’ भाजपा की तरफ से मोदी को प्रधानमंत्री उम्मीदवार बनाए जाने के मुद्दे पर पार्टी ने कहा है कि इसका फैसला राजग को करना है.
नई दिल्ली ।। डीएमके के समर्थन वापसी के फैसले के बाद यूपीए सरकार के स्थायित्व पर सवालिया निशान लग चुका है। सारी पार्टियां अंदर ही अंदर चुनाव की तैयारियों में जुट गई हैं। एनडीए के अंदर भी चुनावी मुद्दों की खोज में मोदी की उम्मीदवारी के पक्ष और विरोध में उबाल शुरू हो गया है।
ऐसे में यह सवाल सहज ही मन में उठता है कि अगर आज की तारीख में चुनाव हुए तो किस दल की क्या स्थिति रहेगी। क्या फिर कांग्रेस की अगुवाई वाली यूपीए ही सरकार बनाएगी या इस बार एनडीए को मौका मिलेगा? अगर एनडीए की सरकार बनी तो क्या उसकी अगुवाई नरेंद्र मोदी करेंगे या किसी और के नेतृत्व में बनेगी एनडीए की सरकार? कहीं ऐसा तो नहीं कि इस बार तीसरा मोर्चा की खिचड़ी पकाने वाले ही बाजी मार ले जाएं।
सी वोटर सर्वे के मुताबिक, अगर आज चुनाव होते हैं तो कांग्रेस को नुकसान होगा, लेकिन बीजेपी उसका फायदा नहीं उठा पाएगी। इसके मुताबिक मायावती, मुलायम, ममता, जगन मोहन, जयललिता जैसे क्षेत्रीय नेता ही सबसे ज्यादा फायदे में रहेंगे और वही गेमचेंजर की भूमिका निभाएंगे।
हैदराबाद।। आंध्र प्रदेश के आदिलाबाद जिले के निर्मल में भड़काऊ भाषण देने के मामले में एमआईएम विधायक अकबरुद्दीन ओवैसी कोर्ट में पेश नहीं हो रहे हैं। मंगलवार को हुई सुनवाई के दौरान भी कोर्ट में पेश न होने पर ओवैसी के खिलाफ गैर-जमानती वॉरंट जारी किया है।
मेट्रोपॉलिटन मैजिस्ट्रेट दुर्गा प्रसाद ने अकबरुद्दीन ओवैसी के वकील की ओर से दायर याचिका खारिज कर दी। याचिका के जरिए एमआईएम विधायक ने अदालत में व्यक्तिगत तौर पर पेश होने से छूट का अनुरोध किया था। याचिका खारिज करने के बाद अदालत ने गैर-जमानती वॉरंट जारी कर दिया।
सरकारी वकील ने कहा, 'अकबरुद्दीन को अदालत में व्यक्तिगत तौर पर पेश होने के लिए कई मौके दिए गए, लेकिन वह हाजिर नहीं हुए। ऐसे में मैजिस्ट्रेट ने गैर-जमानती वॉरंट जारी कर दिया। अब पुलिस को वॉरंट तामील कराना है।'
पटना।। गुजरात के मुख्यमंत्री नरेंद्र मोदी पर राष्ट्रीय परिषद की बैठक में हमले के बाद एक बार फिर बीजेपी पर पलटवार करते हुए जनता दल यूनाइटेड ने मंगलवार को कहा कि पार्टी को अपने सहयोगी दल का सम्मान करना चाहिए और इस प्रकार की प्रतिक्रिया नहीं देनी चाहिए।
राष्ट्रीय परिषद की बैठक में नरेंद्र मोदी पर हमले को लेकर बीजेपी नेताओं की ओर से बीते कुछेक दिनों से कड़ी प्रतिक्रिया पर पलटवार करते हुए जेडी (यू) के राष्ट्रीय प्रवक्ता शिवानंद तिवारी ने पटना में प्रदेश कार्यालय में संवाददताओं से कहा, ''बीजेपी के लोग जिस प्रकार की प्रतिक्रिया व्यक्त कर रहे हैं उन्हें इस प्रकार की प्रतिक्रिया व्यक्त नहीं करनी चाहिए। जेडी (यू) पर जिस प्रकार से आरोप लगाये जा रहे हैं वह सही नहीं है।''
बीजेपी नेताओं की ओर से गठबंधन धर्म पालन करने की नसीहत पर जवाब में तिवारी ने कहा, ''हमने बीजेपी को बांध कर नहीं रखा है। हमने न तो बीजेपी का पैर पकड़ रखा है कि वह हमारा समर्थन करे। बीजेपी अपने फैसले करने के लिए स्वतंत्र है और हम भी स्वतंत्र है। हमें क्या करना है बीजेपी हमें नहीं बता सकती।''
नई दिल्ली।। ओलिंपिक में देश के लिए ब्रॉन्ज मेडल जीतने वाले बॉक्सर विजेंदर सिंह को खेल मंत्रालय ने बड़ी राहत दी है। खेल मंत्रालय ने कहा है कि विजेंदर के डोप टेस्ट की रिपोर्ट्स नेगेटिव आई हैं। इससे साबित होता है कि उन्होंने कोई भी प्रतिबंधित पदार्थ नहीं लिया है जिनमें हेरोइन भी शामिल है।
मंगलवार को खेल मंत्रालय ने कहा कि विजेंदर के ब्लड और यूरिन सैंपल्स के टेस्ट की रिपोर्ट नेगेटिव आई है। इनमें साइकोट्रोपिक ड्रग्स भी शामिल हैं। विजेंदर के अलावा चार अन्य बॉक्सरों का भी डोप टेस्ट किया गया था। उनकी रिपोर्ट्स में भी प्रतिबंधित पदार्थों के इस्तेमाल की बात नहीं निकली।
खेल मंत्रालय ने एक रिलीज जारी करते हुए कहा कि विजेंदर का फुल मेन्यू टेस्ट किया गया था जिनमें साइकोट्रोपिक पदार्थ भी शामिल थे। केवल यूरिन और ब्लड सैम्पल्स टेस्ट किए गए थे। यह टेस्ट खेल मंत्रालय की सिफारिश पर नैशनल ऐंटि-डोपिंग एजेंसी द्वारा किए गए थे ताकि विजेंदर के ऊपर लगे आरोपों की सचाई सामने आ सके।
इस्लामाबाद। पाकिस्तान के पूर्व सैन्य शासक परवेज मुशर्रफ की राजनीतिक महत्वाकांक्षाओं पर पानी फिर गया है। पाकिस्तानी चुनाव ट्रिब्यूनल ने मंगलवार को मुशर्रफ के चितराल से चुनाव लड़ने पर भी रोक लगा दी। यह एकमात्र निर्वाचन क्षेत्र था, जहां उनकानामांकन पत्र स्वीकार हुआ था। इस तरह आगामी 11 मई को होने वाले चुनाव के लिए मुशर्रफ के सभी नामांकन खारिज हो गए हैं। अब वह चुनाव नहीं लड़ सकेंगे।
69 वर्षीय मुशर्रफ की योजना चार संसदीय सीटों-चितराल, कराची, कसूर और इस्लामाबाद से चुनाव लड़ने की थी। मंगलवार को ही दो अन्य चुनावी ट्रिब्यूनल ने नेशनल असेंबली के लिए इस्लामाबाद और पंजाब प्रांत के निर्वाचन क्षेत्र से उनके चुनाव लड़ने पर रोक लगा दी थी। हाई कोर्ट के जजों वाले ट्रिब्यूनल ने निर्वाचन अधिकारियों के उस फैसले को बरकरार रखा जिसमें इस्लामाबाद और कसूर से मुशर्रफ के नामांकन को खारिज कर दिया गया था। मुशर्रफ ने निर्वाचन अधिकारियों के फैसले के खिलाफ ट्रिब्यूनल में अपील की थी।
सोमवार को एक अन्य चुनावी ट्रिब्यूनल ने कराची से नामांकन पत्र खारिज होने के खिलाफ मुशर्रफ द्वारा दायर की गई अपील को नामंजूर कर दिया था। पेशावर हाई कोर्ट के जजों वाले ट्रिब्यूनल ने खैबर पख्तूनख्वा प्रांत के चितराल जिले में निर्वाचन अधिकारियों द्वारा मुशर्रफ के नामांकन को मंजूर करने के खिलाफ उनके पांच प्रतिद्वंद्वियों की अपील को स्वीकार कर लिया था। प्रतिद्वंद्वियों ने दलील दी थी कि मुशर्रफ चुनाव नहीं लड़ सकते क्योंकि वर्ष 2007 में आपातकाल लागू कर उन्होंने संविधान का उल्लंघन किया है। पिछले महीने करीब चार साल तक स्वनिर्वासन में रहनेके बाद स्वदेश लौटे मुशर्रफ को कई राजनीतिक और कानूनी चुनौतियों का सामना करना पड़ रहा है। सोमवार को मीडिया को दिए साक्षात्कार में मुशर्रफ ने कहा था कि कोर्ट के आदेश पर वह जेल जाने को तैयार हैं।
वह 2007 में आपातकाल लगाने को लेकर उनके खिलाफ दर्ज मामलों को लेकर पूछे गए सवालों का जवाब दे रहे थे। सुप्रीम कोर्ट उनके खिलाफ देशद्रोह के आरोप में मुकदमा चलाने की कई याचिकाओं पर सुनवाई कर रहा है। पाकिस्तान में नेशनल और प्रांतीय असेंबली के लिए 11 मई को चुनाव होने हैं। देश के 66 साल केइतिहास में पहली बार लोकतांत्रिक तरीके से सत्ता का हस्तांतरण होगा।
रांची:बॉन्ड भरने का समय खत्म हो जाने के कारण आज झारखंड के पूर्व मुख्‍यमंत्री मधु कोड़ा की रिहाई नहीं हो पायी. सूत्रों के अनुसार आज वे तीन में से दो बॉन्ड ही भर पाये. अब उनकी रिहाई कल होने के आसार हैं. गौरतलब है कि कोड़ा को अदालत ने मंगलवार को अस्थाई जमानत दे दी थी. लगभग चालीस माह जेल में रहने के बाद वह कल रिहा होंगे.
झारखंड उच्च न्यायालय ने राजीव गांधी ग्रामीण विद्युतीकरण घोटाले में आरोपी मधु कोड़ा को अपनी बीमार मां की तीमारदारी के लिये तीन सप्ताह की अस्थाई जमानत दी है. न्यायमूर्ति एचसी मिश्र ने कल मधु कोड़ा को एक-एक लाख रुपये की दो मुचलके पर तीन सप्ताह की अस्थाई जमानत दे दी. मधु कोड़ा को उनके मुख्यमंत्रित्व काल में झारखंड में राजीव गांधी ग्रामीण विद्युतीकरण योजना के क्रियान्वयन में चार सौ करोड़ रुपये से अधिक का घोटाला करने के आरोप में अब तक जमानत नहीं मिल सकी है.
वहीं, हवाला, आय से अधिक संपत्ति समेत भ्रष्टाचार के अन्य सभी मामलों में उन्हें उच्च न्यायालय अथवा उच्चतम न्यायालय से पहले ही जमानत मिल चुकी है. राजीव गांधी ग्रामीण विद्युतीकरण योजना के क्रियान्वयन में घोटाले से जुड़े इस मामले की जांच सीबीआई कर रही है. मधु कोड़ा भ्रष्टाचार के चार हजार करोड़ रुपये से अधिक के घोटाले के विभिन्न मामलों में तीस नवंबर, 2009 से ही रांची के बिरसा मुंडा जेल में बंद हैं. लगभग चालीस माह बाद अब वह पहली बार अस्थाई जमानत पर रिहा होंगे.
नई दिल्ली [जागरण ब्यूरो]। पंजाब सरकार के दखल के बाद केंद्र सरकार ने देवेंद्र पाल सिंह भुल्लर की फांसी की सजा माफ करने पर सकारात्मक संकेत दिया है। गृह मंत्री सुशील कुमार शिंदे ने कहा कि इस पर विचार करने का फैसला किया गया है।
शिंदे का यह बयान पंजाब के मुख्यमंत्री प्रकाश सिंह बादल की प्रधानमंत्री मनमोहन सिंह और गृह मंत्री से मुलाकात के एक दिन बाद आया है। बादल ने पंजाब में शांति और सौहार्द बनाए रखने और भुल्लर की सेहत का हवाला देते हुए सरकार से फांसी की सजा रोकने का रास्ता निकालने की आग्रह किया था।
गृह मंत्री के बयान से स्पष्टहै कि केंद्र सरकार भुल्लर को फांसी की सजा पर तत्काल अमल करने के लिए तैयार नहीं है। इसका एक कारण भुल्लर की खराब सेहत भी है। इस बीच, विदेश राज्यमंत्री परनीत कौर और शिंदे ने कांग्रेस अध्यक्ष सोनिया गांधी से मुलाकात की। माना जा रहा है कि इस मुलाकात के दौरान भुल्लर को माफी पर चर्चा हुई। परनीत कौर पटियाला लोकसभा सीट से कांग्रेस सांसद हैं।
गृह मंत्रालय के वरिष्ठ अधिकारी ने कहा कि भुल्लर की सेहत की जांच के लिए जल्द ही मेडिकल बोर्ड का गठन किया जा सकता है। मेडिकल बोर्ड की रिपोर्ट के बाद ही इस संबंध में फैसला लिया जाएगा। ध्यान देने की बात है कि भुल्लर पिछले ढाई साल से शाहदरा के इहबास में भर्ती है और उसका इलाज कर रहे डॉक्टर उसे फांसी की सजा के अनफिट बता रहे हैं।
गृह मंत्रालय के एक वरिष्ठ अधिकारी ने कहा कि केवल स्वास्थ्य के आधार पर भुल्लर की फांसी रुक सकती है। उसकी दया याचिका राष्ट्रपति पहले ही ठुकरा चुके हैं और फांसी में देरी के आधार पर इसे रोकने की याचिका सुप्रीम कोर्ट खारिज कर चुका है। ऐसे में सारा दारोमदार मेडिकल बोर्ड की रिपोर्ट पर टिका है।
भुल्लर की फांसी के विरोध में सिखों का लंदन में प्रदर्शन
लंदन। दिल्ली बम धमाके के दोषी आतंकी देविंदर पाल सिंह भुल्लर की फांसी के विरोध में ब्रिटेन में रह रहे सिखों ने भारतीय उच्चायोग के दफ्तर के बाहर प्रदर्शन किया। मानवाधिकार संगठन एमनेस्टी इंटरनेशनल ने भी भारत से मृत्युदंड पर रोक लगाने की अपील की है।
लंदन में सोमवार को सैकड़ों सिखों ने भारतीय उच्चायुक्त के बाहर विरोध प्रदर्शन किया। प्रदर्शन में शामिल लोग खालिस्तान समर्थक बैनर लिए हुए थे। इस प्रदर्शन के बाद एमनेस्टी इंटरनेशनल ने मृत्युदंड पर रोक लगाने की अपील करते हुए भारत को चेतावनी दी कि वह वैश्विक स्तर पर खुद को अलग-थलग करने के मुहाने पर खड़ा है। एमनेस्टी की अभियानकर्ता और मृत्युदंड विशेषज्ञ शायरा सैनजॉर्जियो ने कहा, 'भारत में जिस तरह दया याचिकाएं खारिज की जा रही हैं वह चिंता का विषय है। वैश्विक स्तर पर सिर्फ राजनीतिक और आर्थिक उपलब्धियां ही काफी नहीं होतीं। भारत को दुनिया में मानवाधिकार का पालन करने वाला भी दिखना चाहिए।'
शायरा दुनिया भर में मृत्युदंड पर हाल में जारी एमनेस्टी की वर्ष 2012 की रिपोर्ट तैयार करने वाले विशेषज्ञों में से एक हैं। इस रिपोर्ट में भी भारत की मुखर आलोचना की गई थी।
भुल्लर मामले में जर्मनी से अपील
पटना।। गुजरात के मुख्यमंत्री नरेंद्र मोदी पर राष्ट्रीय परिषद की बैठक में हमले के बाद एक बार फिर बीजेपी पर पलटवार करते हुए जनता दल यूनाइटेड ने मंगलवार को कहा कि पार्टी को अपने सहयोगी दल का सम्मान करना चाहिए और इस प्रकार की प्रतिक्रिया नहीं देनी चाहिए।
राष्ट्रीय परिषद की बैठक में नरेंद्र मोदी पर हमले को लेकर बीजेपी नेताओं की ओर से बीते कुछेक दिनों से कड़ी प्रतिक्रिया पर पलटवार करते हुए जेडी (यू) के राष्ट्रीय प्रवक्ता शिवानंद तिवारी ने पटना में प्रदेश कार्यालय में संवाददताओं से कहा, ''बीजेपी के लोग जिस प्रकार की प्रतिक्रिया व्यक्त कर रहे हैं उन्हें इस प्रकार की प्रतिक्रिया व्यक्त नहीं करनी चाहिए। जेडी (यू) पर जिस प्रकार से आरोप लगाये जा रहे हैं वह सही नहीं है।''
बीजेपी नेताओं की ओर से गठबंधन धर्म पालन करने की नसीहत पर जवाब में तिवारी ने कहा, ''हमने बीजेपी को बांध कर नहीं रखा है। हमने न तो बीजेपी का पैर पकड़ रखा है कि वह हमारा समर्थन करे। बीजेपी अपने फैसले करने के लिए स्वतंत्र है और हम भी स्वतंत्र है। हमें क्या करना है बीजेपी हमें नहीं बता सकती।''
नई दिल्ली ।। डीएमके के समर्थन वापसी के फैसले के बाद यूपीए सरकार के स्थायित्व पर सवालिया निशान लग चुका है। सारी पार्टियां अंदर ही अंदर चुनाव की तैयारियों में जुट गई हैं। एनडीए के अंदर भी चुनावी मुद्दों की खोज में मोदी की उम्मीदवारी के पक्ष और विरोध में उबाल शुरू हो गया है।
ऐसे में यह सवाल सहज ही मन में उठता है कि अगर आज की तारीख में चुनाव हुए तो किस दल की क्या स्थिति रहेगी। क्या फिर कांग्रेस की अगुवाई वाली यूपीए ही सरकार बनाएगी या इस बार एनडीए को मौका मिलेगा? अगर एनडीए की सरकार बनी तो क्या उसकी अगुवाई नरेंद्र मोदी करेंगे या किसी और के नेतृत्व में बनेगी एनडीए की सरकार? कहीं ऐसा तो नहीं कि इस बार तीसरा मोर्चा की खिचड़ी पकाने वाले ही बाजी मार ले जाएं।
सी वोटर सर्वे के मुताबिक, अगर आज चुनाव होते हैं तो कांग्रेस को नुकसान होगा, लेकिन बीजेपी उसका फायदा नहीं उठा पाएगी। इसके मुताबिक मायावती, मुलायम, ममता, जगन मोहन, जयललिता जैसे क्षेत्रीय नेता ही सबसे ज्यादा फायदे में रहेंगे और वही गेमचेंजर की भूमिका निभाएंगे।
चंदौली. जिले के विजय नारायणपुर गांव में मंगलावर की दोपहर आस्था के नाम पर एक पुजारी घंटों खौलते दूध से स्नान करता रहा। जैसे-जैसे शाम ढलने लगी जोश में आये पुजारी ने सैकड़ों लोगों के सामने अपना सिर जलती हुई अग्निकुण्ड में डाल दिया। धार्मिक अनुष्ठान के नाम पर सदर ब्लाक प्रमुख के घर नवरात्रि की पूजा के दौरान यह अजीबो-गरीब अनुष्ठान कराया गया। आस्था के इस खेल में सूबे के परिवहन राज्य मंत्री दुर्गा प्रशाद यादव भी मौजूद थे। 
अग्निकुंड में अपना सिर डालने वाला पुजारी इतने पर ही नहीं रुका। उसने जिले के कई आलाधिकारीयों के सामने ही एक मासूम बच्चे के शरीर पर खौलता हुआ दूध उड़ेल दिया। इसके बाद से वह मासूम बच्चा दर्द से कराह उठा। उसकी चीख अंधविश्वास के पुजारियों के कानों तक नहीं पहुंची।
